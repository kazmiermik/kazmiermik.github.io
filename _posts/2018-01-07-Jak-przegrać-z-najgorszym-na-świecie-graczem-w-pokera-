---
published: true
---
## Jak przegrać z najgorszym na świecie graczem w pokera?

Scena z filmu "Gra o wszystko", partia pokera. Przy stole zostało dwóch graczy: Harlan - doświadczony, rozsądny, jedyny gracz a nie hazardzista, zna zasady, zawsze wygrywa i Brad - pseudonim "Bad Brad", bo jest aż tak zły... nie zna i nawet nie stara się poznać zasad gry. 

Harlan ma silne karty, Brad blotki. Harlan nie zna Brada, nigdy z nim nie grał wcześniej. 

Ostatnie zagranie - Brad zagrywa "all in", Harlan zakłada, że Brad **musi** mieć silniejsze karty. Pasuje. Brad wygrywa bezwartościowymi blotkami. 

Harlan traci nerwy i przegrywa tej nocy wszystko, co ma...

Jak doszło do tego, że najlepszy gracz przegrał wszystko z najgorszym?

Harlan popełnił kardynalny błąd: nie znając przeciwnika nie **sprawdził słuszności swoich założeń**. Myślał, że **każdy kto zna zasady gry musi postąpić racjonalnie**. Nie dopuścił myśli, że któryś z graczy może zupełnie nie znać zasad i postępować w sposób doskonale przypadkowy.

Jak często znajdujesz się w sytuacji, gdzie myślisz - "to oczywiste, że...", "wszyscy wiedzą, że" i podobnie.

Wielokrotnie znajdowałem się w sytuacjach, gdzie strony odchodziły od stołu myśląc, że porozumiały się. Dopiero później okazywało się, że nadal istnieją fundamentalne rozbieżności.

Bardzo chcąc coś osiągnąć możemy zapomnieć o sprawdzeniu czy założenia z którymi przystępujemy do dyskusji są słuszne. Czy tak samo jak druga strona definiujemy pojęcia, których używamy, używamy podobnych modeli myślowych, mamy taką samą wiedzę.

Jest to szczególnie ważne w rozmowach prowadzonych w języku obcym. Wtedy najłatwiej o sytuacje w których strony zupełnie inaczej rozumieją te same słowa.

Chcąc uniknąć losu Harlana zawsze zadawajmy sobie pytanie **"czy moje założenia są słuszne?"**
W razie wątpliwości dopytujmy i sprawdzajmy. 

Pozwoli to uniknąć wielu przykrych konsekwencji.

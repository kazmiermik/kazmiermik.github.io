---
published: true
title: Co pomijają zestawienia najważniejszych cech liderów? Część 2
---
Na pierwszy rzut oka Tony Lowder - bohater powieści Louisa Auchinclosa "Ja złodziej" - to ucieleśnienie człowieka sukcesu.* 

Tony, to dobrze prosperujący nowojorski prawnik, który szczęśliwe życie rodzinne łączy z błyskotliwą karierą.
Pracuje dla Komisji Nadzoru Giełdowego, wraz z przyjacielem prowadzi kancelarie prawną, inwestuje na giełdzie i jest dobrze zapowiadającym się politykiem.  

Jego kariera wyglada świetnie do momentu, w którym Tony podejmuje dwie niespodziewane decyzje. 
Najpierw decyduje się popełnić przestępstwo, przymykając oko na działania pewnej firmy w zamian za umorzenie jego zobowiązań.  
Następnie - mimo, że miał szanse wszystko zatuszować - sam ujawnia sprawę pogrążając siebie i swoich wierzycieli.
Decyzja Tony-ego rujnuje życie jego i jego rodziny…

Co popchnęło Tony’ego do tak radykalnego kroku?

Tony doskonale odgrywa rolę napisaną dla niego przez oczekiwania społeczne i ludzi mu bliskich. 
Wiele znaczy dla otaczających go ludzi: żony, rodziców, partnera biznesowego, swojej partii. Spełnia oczekiwania ludzi, w których interesie jest, żeby kontynuował to, co robi. 

Tym czasem Tony doświadcza narastającego poczucia wewnętrznej pustki, czuje, że jego autonomia ulega ciągłemu ograniczaniu przez ludzi, którzy traktują go jak swoją „inwestycję”.  
On sam nie znajduje motywacji i czasu na refleksję nad sprawami ważnymi dla niego samego. 
Przestępstwo ma pobudzić go do życia, jest pierwszym prawdziwe moralnym wyborem.

Tony robi wiele ważnych rzeczy dla innych lecz niewiele rzeczy ważnych dla niego.
Starając się robić wszystko to, co należy we wszystkich obszarach, za które czuje się odpowiedzialny Tony zapomina o jednym niezwykle ważnym obszarze odpowiedzialności - odpowiedzialności za samego siebie.

Większość literatury biznesowej, stara się pokazać drogę do sukcesu, wiele mówi o odpowiedzialności lidera za sukces podległych zespołów, organizacji, osiągania celów. rzadko poruszane są kwestie radzenia sobie z tym sukcesem i nie zapominania o tym ważnym obszarze jakim jest branie odpowiedzialności za siebie.

Jako liderzy odpowiedzialni za innych musimy przede wszystkim wziąć odpowiedzialność za siebie. 

Dlatego, aby nie zatracić się w ferworze codziennych działań, trzeba zapewnić sobie czas na refleksję i przemyślenie spraw ważnych dla nas samych. 

Dlaczego robię, to co robię? Co jest dla mnie ważne? Co dzieje się dookoła mnie? 

Jakie siły społeczne mnie kształtują? Kto i co dorzuca mi do bagażu codzienności? 
Jacy są inni i czego ode mnie oczekują? 

Czy nie jestem nieco za dobry?  
Czy jestem gotów czasem powiedzieć „nie" i nie spełnić oczekiwań wszystkich? 



Zobacz też: 
1. [Co pomijają zestawienia najważniejszych cech liderów? Część 1](http://michalkazmierski.com/2018/02/01/Co-pomijają-zestawienia-najważniejszych-cech-liderów.html)
2. Wystąpienie na APPx - [Ego lidera z perspektywy Kets de Vries](http://appx.pl/pl/lecture/view?id=67)

\* historię przytaczam za J. Badaracco „Questions of Character”, 2006

---
published: true
title: Co pomijają zestawienia najważniejszych cech liderów?
description: >-
  Czytając wiele zestawień cech, które powinien mieć dobry szef i przywódca
  uderzyło mnie, że bardzo rzadko wymieniana jest jedna cecha - ta, dzięki
  której możemy korzystać z pozostałych...
---


Kiedy wpisałem w wyszukiwarkę zapytanie o „cechy dobrego lidera” otrzymałem ponad pół miliona wyników. Znalazłem wiele zestawień cech i zachowań mających charakteryzować dobrych liderów. Większość z przytaczanych tam atrybutów ma sens i nie o tym chciałbym napisać. Uderzył mnie jednak pewien powtarzający się brak. 

Brak dobrze ilustruje historia Marka.

Marek uważał siebie za bardzo doświadczonego i kompetentnego lidera. Oceniał się bardzo wysoko w prawie każdej z kategorii. Miedzy innymi uważał, że ma doskonale umiejętności komunikacyjne. 

Jego samooocena stała w sprzeczności z obserwacjami jego przełożonego i kolegów z zespołu.  Marek większość czasu spędzał zamknięty w swoim gabinecie, komunikując się głownie przy pomocy poczty elektronicznej. Dodatkowo wszyscy widzieli, że Marek jest niezwykle sprawny w „spychaniu” pracy na kolegów, również najczęsciej przy pomocy wysyłanych maili.

Powtarzające się próby udzielania informacji zwrotnej ze strony przełożonego pozostawały bez echa.
Marek nie widział żadnych obszarów do poprawy, w jego własnych oczach robił to co należy i tak, jak należy. Patrząc na zestawienia cech najlepszych menedżerów bez trudu odnajdywał w nich siebie.

Z czasem jego zachowanie zaczynało mieć negatywny wpływ na zespół. Kilkoro dobrych pracowników odeszło, zespół tracił motywację a wyniki pracy zaczęły widocznie się pogarszać.

Problemem Marka był brak samoświadomości - chęci i umiejętności trzeźwego spojrzenia na siebie z dystansu.

To tej właśnie kluczowej cechy i umiejętności lidera brakuje wśród zestawień i cech atrybutów dobrych przywódców.
Marek nie należy do wyjątków. Według badań Manfreda Kets de Vriesa, profesora INSEAD, ponad 70% wyższych menedżerów uważa, że znajduje się pośród 25% najlepszych w swojej dziedzinie...

![snowman](/assets/images/snowman.jpg){:class="img-responsive"}
Calvin Marcus *Tall snowman*, 2019. Fot. M. Kaźmierski

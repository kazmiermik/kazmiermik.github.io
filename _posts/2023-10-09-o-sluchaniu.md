---
published: true
lang: pl
title: >-
  Sztuka słuchania – klucz do skutecznego przewodzenia w obliczu zmian i
  złożoności
---

W poprzednim wpisie [https://tinyurl.com/bh6uaybm] pisałem o ważnych nawykach, które jako liderki i liderzy musimy rozwijać by skutecznie działać w obliczu zmiany i złożoności. Pisałem o roli transparentności w komunikacji, korzyściach z prowadzenia dialogu z pracownikami na różnych szczeblach organizacji oraz umiejętności przyznawania się do niewiedzy.

Tymczasem, jednym z pokutujących przekonań jest to, że liderka czy lider musi mieć odpowiedź na wszystko, a przyznanie się do niewiedzy jest oznaką słabości.

Konsekwencją przyjęcia takiej postawy jest ograniczenie a nawet uniemożliwienie wykorzystania jednej z fundamentalnych umiejętności menedżerskich jaką jest słuchanie.

Ktoś przekonany, że wie wszystko, uważa, że nie musi słuchać lub słucha wyłącznie po to, by potwierdzić swoje przekonania, sądy i opinie. U takiej osoby wyrażenie swojego sądu czy przekonania przeważa nad ciekawością usłyszenia poglądów innych. Kogoś takiego możemy wyobrazić sobie jako osobę słuchającą z samego środka okręgu stanowiącego horyzont jego wiedzy. Wszystko, co ten ktoś słyszy, odnosi do zawartości swojej dotychczasowej wiedzy a to, co do niej nie pasuje pomija. Takie ***automatyczne*** \* słuchanie, stanowiące pierwszy poziom umiejętności słuchania, może być uzasadnione w niektórych sytuacjach, na przykład jeżeli chcemy, by ktoś odtworzył nam coś, co jest nam dobrze znane. W ten sposób może słuchać nauczyciel sprawdzając czy uczeń nauczył się zadanego na pamięć tekstu, jednak taki typ słuchania stosowany w innych sytuacjach ujawnia szereg problemów.

Jednym z nich jest to, że zawarta w “modelu okręgu” wiedza odzwierciedla jedynie przeszłość, czyli to, co dana osoba już wie, dlatego długie pozostawanie w tym trybie słuchania, prowadzi do coraz większego oderwania od rzeczywistości.

Jako liderzy możemy wpaść w pułapkę takiego słuchania, jeżeli zapalimy się nadmiernie do jakiejś idei i będziemy przekonani, że nasza wiedza w temacie jest kompletna, a wysłuchanie i wzięcie pod uwagę informacji sprzecznych z naszymi przekonaniami będzie wyrazem niepewności i obawy przed pokazaniem się jako osoba niekompetentna.

Jeżeli trudno nam się pozbyć nawyku takiego właśnie słuchania zachęcam do spróbowania słuchania inaczej. Pierwszym krokiem będzie nie tylko usłyszenie, ale i dopuszczanie do siebie informacji przeczących naszym przekonaniom. W przeciwieństwie do ***automatycznego*** słuchania, w tym przypadku słuchania ***faktograficznego*** uruchamiamy swoją ciekawość. Odnosząc się do przytoczonej powyżej analogii okręgu jako granicy naszej wiedzy, teraz, słuchając nie zajmujemy już miejsca w samym środku okręgu. Jesteśmy gotowi zbliżyć się do krawędzi okręgu i niejako wyjrzeć na zewnątrz, poza obszar swojej dotychczasowej wiedzy. Jesteśmy teraz w stanie usłyszeć docierające do nas nowe informacje, oraz wdać się w rodzaj “transakcyjnego” dialogu, który prowadzi do wymiany nowych informacji, których usłyszenie może, ale nie musi prowadzić do zmiany przekonań ani słuchającego ani drugiej strony dialogu.

W obu powyższych rodzajach słuchania osobą definiującą relację jest ten, kto słucha - znajdując się wewnątrz lub co najwyżej na krawędzi “horyzontu” swojej wiedzy i przekonań. Inne osoby wciąż pozostają poza kręgiem, z którego perspektywy słuchający automatycznie obserwuje i wchodzi w interakcje ze światem.

Jednak trzymając się opisanych powyżej jednostronnych modeli słuchania nie będziemy w stanie odkrywać potrzebnych nam w obliczu zmian nowych możliwości.

Musimy wejść na kolejny, wyższy poziom słuchania, który możemy zilustrować jako wyjście poza horyzont naszej dotychczasowej wiedzy i przekonań, zaakceptowanie, że poza tym horyzontem istnieje wiedza i są możliwe inne przekonania. Pozwoli to zacząć słuchać z perspektywy drugiej strony dialogu, przyjąć punkt widzenia kogoś, kto chce nam w naszej rozmowie coś przekazać.

Wchodząc na poziom słuchania ***empatycznego*** jesteśmy w stanie usłyszeć nie tylko słowa ale też stojące za nimi emocje, co pozwoli nam odebrać pełne znaczenie przekazu drugiej strony i dać drugiej stronie poczucie, że została nie tylko usłyszana ale i zrozumiana.
Takie podejście wymaga empatii - porzucenia chęci konfrontacji z naszym interlokutorem i skupienia się wyłącznie na wymianie informacji na rzecz wspólnego, z punktu widzenia obu stron, spojrzenia na zagadnienie będące przedmiotem dyskusji. Słuchając w taki empatyczny sposób zaczynamy tworzyć **emocjonalną więź z drugą stroną dialogu**. Wchodząc na taki poziom słuchania jesteśmy w stanie słuchać “pełni sensu” - **usłyszeć nie tylko słowa ale też stojące za słowami emocje, co pozwoli nam odebrać pełne znaczenie przekazu drugiej strony**. Będąc takim słuchaczem dajemy drugiej stronie poczucie, że została nie tylko usłyszana ale i zrozumiana.

Otwarcie się nie tylko na merytoryczne ale i emocjonalne aspekty przekazu, umiejętność wyjścia poza krąg swojej wiedzy i przekonań, spojrzenie z perspektywy innych uczestników dialogu otwiera drogę do najwyższej formy słuchania, w której zaczynamy być otwarci na zmianę siebie i dostrzeżenie, wspólnie z innymi uczestnikami dialogu, wyłaniających się nowych możliwości.

Wejście na poziom słuchania ***twórczego*** - to kolejny stopień wtajemniczenie w słuchaniu - możemy wspólnie **otworzyć możliwości niedostępne żadnej ze stron dialogu** jako, że żadna jednostka z konieczności nie ma monopolu na prawdę.

Na najwyższym, ***twórczym*** poziomie słuchanie to sztuka, która prowadzi do nowych pomysłów, rozwiązań, odkrywania perspektyw i punktów widzenia, które nie były obecne w umysłach uczestników zanim zaangażowali się w dialog.
Na ***twórczy*** poziom słuchania możemy wejść w trakcie dialogu dwóch osób, lecz z perspektywy liderki/lidera równie istotne jest stworzenia przestrzeni dla wejścia na ten poziom słuchania w grupie czy zespole. Będąc liderem starającym się wykorzystać potencjał grupy, w tej fazie słuchania powinniśmy umieć wycofać się z bycia centrum dialogu, aby stworzyć i utrzymać przestrzeń kolektywnej kreatywności i intuicji, które otwierają pole dla innowacji, nowych perspektyw i sposobów patrzenia na rzeczywistość. Rolą liderki/lidera jest *“przewodzenie poprzez słuchanie”*, będące kluczową umiejętnością dla uwolnienia maksymalnego potencjału zespołu.

Na najwyższym, ***twórczym*** poziomie słuchanie to sztuka, która prowadzi zarówno zespół jak i lidera/liderkę będących jego częścią do nowych pomysłów, rozwiązań, odkrywania perspektyw i punktów widzenia, które nie były obecne w umysłach uczestników zanim zaangażowali się w dialog.

Im więcej liderek i liderów w organizacji posiądzie świadomość wagi i roli oraz umiejętność słuchania na “wyższych” poziomach, tym większe będzie poczucie bezpieczeństwa psychologicznego i zaangażowanie wszystkich członków zespołu, zmniejszą się zjawiska, takie jak “quiet quitting” a stworzy się przestrzeń dla tworzenia innowacji i nowych rozwiązań co pomoże w pełni wykorzystać potencjał firmy.

*\ przywołując automatyczny (downloading), faktograficzny (factual), empatyczny (empatyczny) i twórczy (generative) poziom słuchania odwołuję się do koncepcji poziomów słuchania Otto Scharmera
